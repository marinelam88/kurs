<!DOCTYPE html>
<html>
	<head>
		<meta charset="utf-8">
		<title>Odlomak knjige</title>
		<link rel="stylesheet" type="text/css" href="css/style.css">
		<link href="https://fonts.googleapis.com/css?family=Merienda" rel="stylesheet">
		<link href="https://fonts.googleapis.com/css?family=Dosis" rel="stylesheet">
	</head>
	<body>
		<div class="main">
			<h1>Igra prestola</h1>
			<h3>Prva knjiga serijala</h3>
			<h2>"Pesma leda i vatre"</h2>					
			<p class="paragraph">
				<img src="https://www.laguna.rs/_img/korice/100/igra_prestola-dzordz_r_r_martin_v.jpg" alt="naslovna strana knjige Igra prestola">
				<span>T</span>rebalo bi da krenemo natrag“, ponovi Gared dok je šuma tonula u mrak. „Divljani su mrtvi.“ „Plašiš se mrtvih?“, upita ser Vejmar Rojs, uz tračak osmeha. Gared ne zagrize mamac. Bio je star čovek – prešao je pedesetu, i video je leđa mnogim gospodičićima. „Mrtvi su mrtvi“, reče. „Oni više nisu naša briga.“ „Da li su zaista mrtvi?“, tiho upita Rojs. „Kakve dokaze imamo za to?“ „Vil ih je video“, reče Gared. „On kaže da su mrtvi – za mene je to dovoljan dokaz. “Vil je znao da će ga pre ili kasnije uvući u raspravu. Želeo je da to bude što kasnije. „Majka mi je davno rekla da mrtvi ne pevaju“, dobaci. „Moja dojilja je govorila isto, Vile“, odgovori Rojs. „Nikad ne veruj u ono što si čuo na ženskoj sisi. I od mrtvih se može nešto naučiti.“ Glas mu je odjekivao, preglasan u mračnoj šumi. „Pred nama je dugačak put“, ukaza Gared. „Osam dana, možda devet. A noć pada.“ Ser Vejmar Rojs ovlaš i ravnodušno pogleda nebo. „To se dešava svakoga dana u ovo doba. Garede, da se ti ne plašiš mraka?“ Vil vide kako se Garedove usne stežu, vide jedva potisnut bes u očima skrivenim pod debelom crnom kapuljačom njegovog ogrtača. Gared je proveo četrdeset  godina u Noćnoj straži, u nju je došao još kao dečak, i nije navikao da sa njim zbijaju šale. Ipak, postojalo je tu još nešto. Vil je osećao da se pod povređenim ponosom starijeg čoveka nešto skriva.

				<br><br> Mogao je da namiriše nemirnu napetost, nalik strahu. Vil je delio njegov nemir. Ovo mu je bila četvrta  godina na Zidu. Kada su ga prvi put poslali na drugu stranu, preplavile su ga uspomene nasve  stare  priče,  i  kolena su  mu  zaklecala. Kasnije se svemu smejao. Bio je veteran stotina izvidnica i beskrajna mračna divljina, koju su južnjaci zvali Ukleta šuma, nije ga više plašila. Sve do ove noći. Noćas je bilo drugačije. U tami je bilo neke pretnje, podilazili su ga žmarci. Devet dana su jahali – na sever, severozapad i opetna sever, u poteri za družinom divljana pljačkaša. Svaki dan je bio gori odprethodnog. Današnji je bio najgori od svih. Sa severa je duvao ledeni vetar i drveće je šuštalo kao da je živo. Vil je čitavog dana osećao da ga nešto posmatra, hladno i neumoljivo, nešto što za njega nije imalo milosti. I Gared je to osećao. Vil je samo želeo da glavom bez obzira odjaše prema sigurnosti Zida, ali takve pomisli se ne dele sa zapovednikom. <br><br>Posebno ne sa zapovednikom poput ovog. Ser Vejmar Rojs bio je najmlađi sin drevne kuće sa previše naslednika. Bio je naočit mladić od osamnaest leta, okretan i vitak, poput noža. U sedlu svog ogromnog crnog ratnog konja bio je mnogo viši od Vila i Garedana njihovim brdskim konjićima. Nosio je crne kožne čizme, crne vunene pantalone, crne rukavice od krtičje kože i lepu svetlucavu crnu verižnjaču, preko slojeva crne vune i tvrde kože. Ser Vejmar Rojs je bio Zakleti brat Noćne straže manje od pola godine, ali su svi morali priznati da se dobro pripremio za svoj poziv. Bar što se odeće tiče. Ogrtač mu je bio najlepši od svega – samurovina, debela i crna i meka poput greha. „Kladim se da je samure sam pobio, svojeručno“, rekao je Garedu kasarni nakon što su malo popili, „svima im je zavrnuo šije, junačina naša. “Svi su se nasmejali. Teško je primati naređenja od čoveka kome se smeješ uz čašu vina, pomisli Vil dok je drhtureći sedeo na svom riđanu. Gared je sigurno mislio isto. „Mormont je rekao da ih pratimo, i pratili smo ih“, reče Gared. „Mrtvi su. Više nam neće stvarati nevolje. Pred nama je težak put. Ne dopada mise ovo vreme. Ako zaveje, trebaće nam dve nedelje da se vratimo.“
			</p>				
		</div>
		<div class="coloured">
			<h3>O autoru: </h3>
			<h2>Džordž R. R. Martin</h2>
		</div>
		<div class="about-author">
			<img src="https://www.laguna.rs/_img/pisci/martin.jpg" alt="Dzordz R. R. Martin">
			<p><strong>Džordž Martin</strong> rođen je 1948. u Nju Džersiju kao Džordž Rejmond Ričard Martin. Sklonost ka pisanju razvio je još kao dete, pišući priče o čudovištima i prodajući ih komšijskoj deci. Kasnije, u srednjoj školi, postao je ljubitelj stripa i predani kolekcionar, usmerivši svoje literarno delovanje na pisanje strip scenarija za različite opskurne fanzine. <br><br>Prvi profesionalni ugovor sklopio je 1970, prodavši priču za strip Heroj. Godine 1971. diplomirao je žurnalistiku na univerzitetu Northwestern. Nekoliko sledećih godina radio je pri administraciji okruga Kuk, organizovao šahovske turnire i bio predavač na katedri za novinarstvo univerziteta Klark u Ajovi. <br><br>Tokom sedamdesetih samo je povremeno pisao. Pošto se 1979. razveo, svu energiju usmerio je ka pisanju. Sve ostalo je legenda: za svoj literarni rad, Džordž R. R. Martin dobio je sve važnije nagrade u žanru epske fantastike, nekoliko Nebula i Hugo nagrada. Godine 1986. seli se u Holivud, gde radi kao urednik serijala Zona sumraka, konsultant na scenariju za Lepoticu i zver, producent istog projekta, a na kraju i supervizor. Martin danas živi u Santa Feu u Novom Meksiku. Potpredsednik je američkog udruženja SF pisaca.</p>
		</div>
	</body>
</html>
